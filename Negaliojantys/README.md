Negaliojančių biuletenių analizė
==================================

Vienas iš galimų rinkimų klastojimo požymių yra negaliojančių biuletenių kiekių
nereguliarumai rinkimuose. Natūralu, kad visados dalis biuletenių bus sugadinta.
Dažniausios to priežastys yra žmonių klaidos arba protesto išreiškimas. Bet šios
priežastys įtakoja mažai kintantį sugadintų biuletenių procentą. Renginio metu
buvo pabandyta pažiūrėti į nukrypimus nuo normos. Tam buvo lyginamas pirmo bei
antro rinkimų turo sugadintų biuletenių skaičius vienmandatėse apygardose. 
Buvo analizuojami pastarieji trys rinkimai. Kaip ir tikėtasi vidutiniškai
antrame ture biuletenių yra sugadinama mažiau. Bet buvo atrastas įdomus faktas, kad
šių metų rinkimai išsiskiria ypatingu nukrypimu nuo normos. Per 2004 ir 2008
metų rinkimus, antrame ture buvo daugiau sugadinta biuletenių atitinkamai
devyniose ir aštuoniose rinkimų apygardose, o per šiuos rinkimus tokių apygardų
jau buvo dvidešimt keturios. Tarp tokių apygardų dažniausiai patenka Vilniaus
miestui bei didesniems miestams priklausančios apygardos. 

Analizę iliustruojančią prezentaciją galite rasti [šiame faile](). Analizę atliko Mantas
Puida.
