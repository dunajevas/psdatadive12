Švytuoklė ir rinkėjų ištikimybė apygardose
==========================================

Visi žinome, kad Lietuvos rinkėjai per rinkimus visados baudžia valdžioje
buvusias partijas. Kaip keičiasi ši tendencija kiekvienais rinkimais buvo
pabandyta atsakyti renginio metu. Buvo pateikti keli vizualizacijos variantai:

1. Šiame grafike matome kaip keitėsi rinkėjų pasirinkimas tarp kairiųjų ir
dešiniųjų kiekvienuose rinkimuose. 

![grafike](https://github.com/vzemlys/psdatadive12/raw/master/Svytuokle/svytuokle.jpg) 

Matome kad Lietuvoje rinkėjai labiau linkę
balsuoti už kairiuosius. Aišku reikia atsiminti, kad Lietuvoje skaidymas į
dešiniuosius ir kairiuosius yra sąlyginis. Pasirinktą skaidymą galite peržiūrėti
šiame [faile](https://github.com/vzemlys/psdatadive12/blob/master/Svytuokle/kairieji_desinieji.csv). Taip pat  šiame
[faile](https://github.com/vzemlys/psdatadive12/blob/master/Svytuokle/30svytuokle.R) galite peržiūrėti [R](http://www.r-project.org) kodą kuris sukuria
grafiką.

2. Šiame grafike matosi kaip nukenčia valdžioje esančios partijos. 

![grafike](https://github.com/vzemlys/psdatadive12/raw/master/Svytuokle/balsavimas_uz_pozicija_opozicija.png) 

Įdomu pastebėti, kad šiuose rinkimuose opozicijos pergalė palyginama su 1996 metų
įvykusiu pozicijos sutriuškinimu. Procentinis skirtumas 1996 tarp opozicijos ir
pozicijos sudarė apie 40%, o šiais metais apie 30%, kai 2000-2008 metais šis
skirtumas buvo vidutiniškai 15%. Iš grafiko matosi, kad to priežastis naujų
partijų prastas pasirodymas. 
Partijų suskirstymą į poziciją ir opoziciją bei
tikslius grafiko duomenis rasite [šiame
faile](https://github.com/vzemlys/psdatadive12/raw/master/Svytuokle/pozicija_opozicija.xls).

Taip pat buvo pabandyta pažiūrėti kaip ištikimai kiekviena apygarda balsuoja už
vienos partijos kandidatus. Kad būtų lengviau įžiūrėti dėsningumus, partijos
buvo suskirstytos į blokus. Blokų pasiskirstymą rasite [šiame
faile](https://github.com/vzemlys/psdatadive12/raw/master/Svytuokle/Partijos.ods),
o suskirstymą motyvuojančią prezentaciją
[šiame](https://github.com/vzemlys/psdatadive12/raw/master/Svytuokle/Pristatymas.pdf).

Tada kiekvienai apygardai buvo suskaičiuota kiek
kartų iš vienų rinkimų į kitus pasikeitė I ture apygardoje laimėjusios partijos
blokas. Gautas rezultatas pavaizduotas ant Lietuvos žemėlapio:

![Lietuvos
žemėlapio](https://github.com/vzemlys/psdatadive12/raw/master/Svytuokle/rinkeju-istikimumas.png).

Matome kad Lietuvos rinkėjai nepasižymi didele ištikimybe. Neištikimiausi yra
Šiaulių, Panevėžio ir Klaipėdos miestų rinkėjai. Ištikimesni yra Kauno ir
Vilniaus miestų rinkėjai. Ištikimiausi rinkėjai gyvena pasienyje:
Šilutės-Pagėgių bei Vilniaus-Šalčininkų rinkimų apygardose. Kaip atlikti
skaičiavimai galite pamatyti šiame [faile](https://github.com/vzemlys/psdatadive12/blob/master/Svytuokle/40istikimumas.R).

Analizę darė (abėcėlės tvarka)
    Giedrius Graževičius
    Justas Godliauskas
    Kęstutis Malinauskas





